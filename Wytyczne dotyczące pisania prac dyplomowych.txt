Załącznik nr 1 do zarządzenia nr 7/2024  
                                                                                                    Dziekana Wydziału Zamiejscowego w Chorzowie  

                                                                                   Uniwersytetu WSB Merito w Poznaniu 
                                                          z dnia 23.05.2024 roku 

 
 

WYTYCZNE DO PISANIA PRAC DYPLOMOWYCH 

na Wydziale Zamiejscowym w Chorzowie Uniwersytetu WSB Merito w Poznaniu  

2024 

  

1. Informacje ogólne 

  

1.1 Przez pracę dyplomową rozumie się pracę licencjacką, inżynierską lub magisterską.  

1.1.1 Praca dyplomowa na studiach I stopnia (studiach licencjackich i inżynierskich) 

przybiera formę projektu dyplomowego i jest pisana pod kierunkiem promotora w 

zespołach 2-, 3-osobowych lub indywidualnie za zgodą promotora. 

1.1.2 Praca dyplomowa na studiach II stopnia oraz jednolitych studiach magisterskich 

(praca magisterska) jest pisana przez studenta indywidualnie i, w zależności od 

kierunku studiów, specjalności oraz tematyki pracy, ma formę opracowania 

naukowego o charakterze, na przykład:  

• badawczym, 

• przeglądowym,  

• analitycznym, 

• systematyzującym. 

1.2 Wszelkie formalne wymogi dotyczące pisania pracy dyplomowej określa Regulamin 

Studiów. 

1.3 Dodatkowe zasady pisania prac dyplomowych w ramach umów o podwójnym 

dyplomie z uczelniami zagranicznymi określają te umowy. 

 

2.   Plagiat 

 

2.1   Podczas pisania pracy dyplomowej zabronione jest popełnienie plagiatu. Popełnienie   

 plagiatu to naruszenie zasad określonych w Ustawie o prawie autorskim i prawach 

 pokrewnych z dnia 4 lutego1994 (Dz.U. nr 24, poz. 83 ze zm.) art. 115, w której 

 czytamy: 

 1 



„1. Kto przywłaszcza sobie autorstwo albo wprowadza w błąd co do autorstwa całości lub 

części cudzego utworu albo artystycznego wykonania, podlega grzywnie, karze ograniczenia 

wolności albo pozbawienia wolności do lat 3. 

2. Tej samej karze podlega, kto rozpowszechnia bez podania nazwiska lub pseudonimu 

twórcy cudzy utwór w wersji oryginalnej albo w postaci opracowania, artystyczne wykonanie 

albo publicznie zniekształca taki utwór, artystyczne wykonanie, fonogram, wideogram lub 

nadanie.” 

 

2.2.   Uczelnia, aby zapobiec plagiatom: 

a) wymaga od studentów złożenia oświadczenia dotyczącego autorstwa pracy; 

b) weryfikuje prace dyplomowe przez Jednolity System Antyplagiatowy (JSA); 

c) obliguje promotora do bieżącej kontroli pracy w zakresie samodzielności pisania jej przez 

studentów - w tym celu promotor może wymagać przekazywania kolejnych części pracy 

w wersji elektronicznej w celu dodatkowej weryfikacji z wykorzystaniem dostępnych 

narzędzi. 

3.   Formalności związane z egzaminem dyplomowym  

 

3.1. Student studiów I i II stopnia oraz jednolitych studiów magisterskich po uzyskaniu 

zgody od swojego promotora jest zobowiązany wgrać do Extranetu studenckiego: 

a)  zapisaną jako plik PDF ostateczną wersję pracy wraz z załącznikami merytorycznymi 

do pracy (np. kwestionariusze ankiety, tabele z informacjami źródłowymi lub inne); 

b) sprawozdanie końcowe z realizacji projektu (studia I stopnia, dotyczy tylko prac 

zespołowych); 

c) plik z prezentacją multimedialną (dot. wyłącznie studiów I stopnia). 

 

3.2.    Szczegółowa instrukcja, w jaki sposób wgrać pracę do Extranetu studenckiego,       

dostępna jest w Extranecie studenckim w zakładce: Organizacja toku studiów / Obrony 

i stanowi załącznik nr 1 do niniejszego dokumentu. 

 

3.3. Po wgraniu przez studenta pracy do Extranetu studenckiego, praca zostaje    

zweryfikowana przez Jednolity System Antyplagiatowy. Po zweryfikowaniu pracy przez 

JSA: 

 
a) promotor zatwierdza raport JSA z poziomu Elektronicznego Systemu Obron; 

 2 



b) po zatwierdzeniu pracy przez promotora, system generuje dla studentów dwa 

oświadczenia: 

– oświadczenie woli autora (dotyczące zgody na udostępnianie pracy – studia I i II stopnia 

oraz jednolite studia magisterskie) 

– oświadczenie – projekt dyplomowy (potwierdzające, że student napisał pracę z 

poszanowaniem praw autorskich – studia I stopnia) 

– oświadczenie o samodzielnym pisaniu pracy (studia II stopnia oraz jednolite studia 

magisterskie). 

Oświadczenia należy wydrukować, podpisać i złożyć w Dziekanacie, przy czym studenci z 

zespołów projektowych (I stopień) składają oświadczenia dotyczące woli autora oraz 

oświadczenie – projekt dyplomowy, z zastrzeżeniem, że każdy członek zespołu projektowego 

zobowiązany jest złożyć oświadczenia w swoim imieniu. 

 
3.4. W przypadku, gdy raport z JSA wykazał zawyżone wskaźniki zapożyczeń, promotor z 

poziomu Elektronicznego Systemu Obron przekazuje pracę studentowi w celu naniesienia 

poprawek. W takiej sytuacji obowiązkiem Studenta jest skontaktowanie się z promotorem 

w celu  ustalenia dalszych kroków związanych z pracą. 

 

4. Struktura pracy dyplomowej na studiach I stopnia (studia licencjackie  

i inżynierskie) 

 

4.1.Tematyka projektu dyplomowego musi być zgodna z kierunkiem studiów. 

4.2. Dopuszcza się zespołowe prace dyplomowe międzykierunkowe. Zasady pisania prac 

międzykierunkowych określa odrębne zarządzenie Dziekana. 

4.3.Projekt, jako pisemne opracowanie problemu, pisany jest w formie bezosobowej. 

4.4.Objętość pracy projektowej powinna uwzględniać liczbę członków zespołu projektowego. 

Zaleca się, aby liczba stron pracy dyplomowej wynosiła w granicach: 

• w przypadku zespołu trzyosobowego 70-80 stron, 

• w przypadku zespołu dwuosobowego 60-70 stron, 

• w przypadku pracy pisanej indywidualnie za zgodą promotora 50 - 60 stron. 

4.5. Dopuszcza się mniejszą liczbę stron pracy, jeśli jej efektem końcowym jest opracowany 

na przykład: model, oprogramowanie lub inne narzędzie informatyczne, projekt techniczny 

lub technologiczny. 

4.6.    Struktura projektu dyplomowego: 

 3 



• strona tytułowa (wzór stanowi załącznik nr 2 do niniejszego dokumentu), 

• spis treści, 

• wprowadzenie (cel i zakres projektu, uzasadnienie wyboru problemu), 

• opis problemu (diagnoza sytuacji w ujęciu literaturowym i badawczym na przykładach 

praktycznych), 

• cel i przedmiot badań wraz z metodami i technikami badawczymi wykorzystanymi na 

potrzeby projektu, 

• przyjęte rozwiązanie (opis oraz uzasadnienie), 

• wnioski, 

• bibliografia, 

• spis: ilustracji, rysunków, schematów, wykresów, zdjęć, tabel – opcjonalnie, 

• słownik używanych skrótów lub pojęć – opcjonalnie, 

• załączniki merytoryczne (np. kwestionariusz ankiety, kwestionariusz wywiadu, arkusz 

obserwacji, tabele z danymi źródłowymi etc.). 

 

 

Dodatkowo studenci zobowiązani są do przygotowania: 

• końcowego sprawozdania z realizacji projektu dyplomowego (dot. tylko prac 

zespołowych, wzór sprawozdania stanowi załącznik nr 3 do niniejszego dokumentu), 

• prezentacji multimedialnej, która będzie prezentowana podczas obrony; prezentacja 

multimedialna projektu przygotowana zgodnie z przyjętymi standardami (standardy 

prezentacji projektu dyplomowego stanowią załącznik nr 4 do niniejszego 

dokumentu). 

 

4.7.   Przykładowa konstrukcja pracy dyplomowej: 

  

WSTĘP 

We wstępie powinien znaleźć się ogólny, zwięzły opis problemu badawczego oraz 

uzasadnienie jego wyboru. Musi zostać w sposób jasny sformułowany cel pracy i 

zamieszczone zdanie: „Celem projektu jest..."  

  

Należy przedstawić strukturę projektu, opisując w kilku zdaniach zawartość 

merytoryczną poszczególnych rozdziałów: 

 4 



  

„Projekt składa się z.... rozdziałów. 

W pierwszym rozdziale przedstawiono... 

Drugi rozdział zawiera... 

W zakończeniu zawarto wnioski, dotyczące... 

W pracy nad projektem wykorzystano bibliografię w postaci...". 

  

PIERWSZY ROZDZIAŁ przedstawia diagnozę sytuacji w ujęciu praktycznym i 

teoretycznym  (opis problemu, jako mechanizmów z punktu widzenia współczesnej wiedzy z 

danej dziedziny). 

  

DRUGI ROZDZIAŁ zawiera szczegółowy i precyzyjny opis problemu (w tym także np. 

przyczyny powstania problemu, rozwój sytuacji w czasie, stan obecny, interesariuszy etc.). 

Rozdział drugi określa także przedmiot badań, problemy badawcze, a także opisuje 

metodologię pracy, przedstawia metody i techniki badawcze wykorzystane na potrzeby 

projektu.  

  

TRZECI ROZDZIAŁ W rozdziale tym opisywane są wyniki badań własnych oraz analiza 

zebranych danych, opis efektów, jakie może przynieść rozwiązanie problemu czy też opis 

stanu pożądanego. Rozdział trzeci skupia się także na opisie przyjętych rozwiązań oraz na 

uzasadnieniu ich wyboru. 

  

ZAKOŃCZENIE 

W tej części pracy powinny znaleźć się wnioski, do jakich autorzy projektu doszli na drodze 

swoich badań, a także podsumowanie podjętej tematyki wynikające z przeglądu 

literaturowego. Należy również określić, czy cel pracy został osiągnięty, a jeśli nie – 

uzasadnić, dlaczego. Można przestawić również wnioski na przyszłość, dotyczące 

ewentualnych zagadnień, które należałoby rozszerzyć lub rozwiązać. W zakończeniu nie 

wprowadza się już nowych treści. 

  

BIBLIOGRAFIA 

Zawiera wszystkie pozycje cytowane w tekście pracy, w kolejności alfabetycznej nazwisk 

autorów. Układ bibliografii: 

• pozycje zwarte; 

 5 



• artykuły w czasopismach; 

• akty prawne, uchwały, zarządzenia; 

• źródła archiwalne; 

• strony internetowe; 

• materiały niepublikowane. 

4.7.1 Zespołowy projekt dyplomowy może liczyć inną niż proponowana, w punkcie 4.7. 

powyżej, liczbę rozdziałów, w zależności od przyjętych przez autorów rozwiązań. 

4.7.2 Każdy student będący członkiem dyplomowego zespołu projektowego obowiązkowo 

bierze udział w tworzeniu części empirycznej/badawczej projektu, co znajduje 

odzwierciedlenie w sprawozdaniu realizacji projektu (semestralnym i końcowym). 

 

4.8.      Prace projektowe na studiach inżynierskich. 

4.8.1 Prace dyplomowe na kierunkach inżynierskich eksponować powinny aspekt 

praktycznych prac inżynierskich, charakteryzując się w szczególności: 

• wykorzystaniem inżynierskich narzędzi i modeli w postaci np.: schematów, grafów, map 

procesów, szkiców, rysunków technicznych, wykresów, wzorów; 

• zastosowaniem inżynierskich metod i narzędzi badawczych, typowych dla danej 

dziedziny nauki;  

• odwoływaniem się do problemów i przykładów praktycznych, występujących w realiach 

konkretnego podmiotu (np. przedsiębiorstwa, instytucji, regionu, kraju). 

4.8.2. Zaleca się, aby rozwiązania i modele wypracowane w ramach prac inżynierskich były 

możliwe do implementacji w warunkach rzeczywistych. 

4.8.3. Prace inżynierskie mogą mieć charakter eksperymentalny lub diagnostyczny.  

4.8.4. Przedmiotem eksperymentalnej pracy inżynierskiej może być: 

• przygotowanie projektu technicznego lub technologicznego aplikowanego w organizacji / 

przedsiębiorstwie; 

• opracowanie programu komputerowego bądź narzędzia informatycznego; 

• modelowanie wybranego procesu zachodzącego w organizacji / przedsiębiorstwie; 

• przeprowadzenie badania, eksperymentu zmierzającego do rozwiązania określonego 

problemu. 

4.8.5. Przedmiotem diagnostycznej pracy inżynierskiej może być: 

• krytyczna ocena procesu / modelu funkcjonującego w organizacji / przedsiębiorstwie; 

• analiza metod i narzędzi wykorzystywanych w określonym procesie. 

 6 



 

4.8.6. Nie dopuszcza się, aby praca inżynierska oparta była w całości wyłącznie na 

przeglądzie dostępnej literatury. 

4.8.7. Każdy student będący członkiem dyplomowego zespołu projektowego na studiach 

inżynierskich bierze udział w tworzeniu części empirycznej/badawczej projektu 

obejmującej kompetencje inżynierskie, co znajduje odzwierciedlenie w sprawozdaniu 

z realizacji projektu (semestralnym i końcowym). 

 

5. Struktura pracy dyplomowej na studiach II stopnia oraz jednolitych studiach 

magisterskich (studia magisterskie) 

 

5.1.  Tematyka pracy musi być zgodna z kierunkiem studiów. 

5.2.   Praca pisana jest w formie bezosobowej. 

5.3.   Zalecana objętość pracy – od 70 do 100 stron. 

5.4.   Praca magisterska powinna składać się z minimum trzech rozdziałów, z których dwa  

pierwsze powinny zawierać zagadnienia ogólne związane z tematem pracy. Natomiast ostatni 

powinien zawierać opis wyników badań przeprowadzonych, przykładowo, jedną z podanych 

niżej metod badawczych: 

• metoda analityczna (obserwacyjna) - polegająca na ukierunkowanym badaniu 

obiektu, procesu, zjawiska lub dokumentacji; 

• metoda sondażowa – przeprowadzana w celu poznania opinii innych osób na 

określony temat w formie pisemnej (kwestionariusze); 

• wywiady – ustne wypowiedzi osób o znanych personaliach; 

• metoda eksperymentalna - polegająca na czynnej modyfikacji zjawiska 

stanowiącego przedmiot badania; 

• metoda monograficzna - polegająca na opisie i szczegółowej analizie 

pojedynczej jednostki lub niewielkiej liczby charakterystycznych jednostek 

badanej zbiorowości statystycznej. 

 

5.5.   Układ pracy: 

• strona tytułowa (wzór strony tytułowej stanowi załącznik nr 5 do niniejszego 

dokumentu), 

• spis treści, 

 7 



• wstęp, 

• rozdział I, 

• rozdział II, 

• rozdział III, 

• zakończenie, 

• bibliografia, 

• spis: ilustracji, rysunków, schematów, wykresów, zdjęć, tabel – opcjonalnie, 

• aneks – opcjonalnie, 

• słownik używanych skrótów lub pojęć – opcjonalnie. 

 

 5.6.   Przykładowa konstrukcja pracy dyplomowej. 

  

WSTĘP 

We wstępie powinien znaleźć się opis ogólny tematu pracy oraz uzasadnienie jego wyboru. 

Musi zostać w sposób jasny sformułowany cel pracy i zamieszczone zdanie: 

„Celem pracy jest..."  

  

Należy przedstawić strukturę pracy, opisując w kilku zdaniach zawartość 

merytoryczną poszczególnych rozdziałów: 

  

„Praca składa się z.... rozdziałów. 

W pierwszym rozdziale przedstawiono... 

Drugi rozdział zawiera... 

W zakończeniu zawarto wnioski, dotyczące... 

W pracy wykorzystano bibliografię w postaci..." 

  

PIERWSZY ROZDZIAŁ ma charakter teoretyczny i ogólny, zawiera przegląd pojęć, definicji 

i literatury źródłowej dotyczącej omawianego problemu, a także opis szerszego tła 

badawczego.  

  

DRUGI ROZDZIAŁ ma charakter bardziej szczegółowy, zostaje w nim przedstawiony 

przedmiot badań, omówiony dokładnie konkretny problem badawczy, którego dotyczy temat 

 8 



pracy, jak również opisane są zastosowane metody, techniki i narzędzia badawcze. W 

przypadku prac, w których stawia się hipotezy badawcze, omawia się je w rozdziale drugim. 

  

TRZECI ROZDZIAŁ ma charakter praktyczny, zawiera prezentację i analizę wyników 

przeprowadzonych badań, które ilustrują opisywany w pracy problem badawczy. W rozdziale 

trzecim ma miejsce weryfikacja postawionych hipotez badawczych. 

  

ZAKOŃCZENIE 

W tej części pracy powinno znaleźć się podsumowanie podjętej tematyki, zakończone 

wnioskami, wynikającymi zarówno z przeglądu literaturowego, jak i przeprowadzonych 

badań własnych. Można przestawić również wnioski na przyszłość, dotyczące ewentualnych 

zagadnień, które należałoby rozszerzyć lub rozwiązać. W Zakończeniu nie wprowadza się już 

nowych treści. 

  

BIBLIOGRAFIA 

Zawiera wszystkie pozycje cytowane w tekście pracy w kolejności alfabetycznej nazwisk 

autorów. Można pozycje literaturowe podzielić na: 

• pozycje zwarte, 

• artykuły w czasopismach, 

• akty prawne, uchwały, zarządzenia, 

• źródła archiwalne, 

• strony internetowe, 

• materiały niepublikowane. 

  

Postać graficzna prac dyplomowych na studiach I i II stopnia oraz jednolitych 

studiach magisterskich  

6.1.  Wymogi edytorskie: 

• Praca powinna być pisana dwustronnie na białym papierze o formacie A4 (219 x 297 

mm); 

• Marginesy:  górny 25 mm, dolny 25 mm, prawy 25 mm, lewy 35 mm; 

• Rozmiar czcionki 12 - Times New Roman; 

• Odstęp między wierszami (interlinia): 1,5 wiersza; 

• Tekst pracy pisany jest z uwzględnieniem rozdziałów, podrozdziałów, akapitów, 

przypisów, cytowań źródeł, rysunków i tabel; 

 9 



• Numeracja strony (paginacja): obowiązuje numeracja ciągła od pierwszej 

(tytułowej) strony, na której nie umieszcza się numeru. Stosuje się cyfry arabskie. 

Numerację umieszcza się w prawym dolnym rogu na stronach nieparzystych i w 

lewym dolnym roku na stronach parzystych.  

 

 

6.2. Rozdziały, podrozdziały, punkty 

 

• Wstęp, tytuły rozdziałów, zakończenie, bibliografię, aneks (ewentualnie) – należy 

pisać WIELKIMI LITERAMI wytłuszczone, rozmiar 18 pkt; 

• wstęp, zakończenie, bibliografię, aneks podaje się bez numeru; 

• rozdziały powinny być ponumerowane pojedynczym zapisem np. 1,2,3; 

• podrozdziały powinny być numerowane podwójnym zapisem np. 2.3 (trzeci 

podrozdział w drugim rozdziale) – rozmiar czcionki 16 pkt wytłuszczone; 

• punkty powinny być numerowane potrójnym zapisem np. 2.1.2 (drugi punkt w 

pierwszym podrozdziale drugiego rozdziału) – rozmiar czcionki 14 pkt wytłuszczone; 

• po tytułach rozdziałów, podrozdziałów i punktów nie należy stawiać kropki; 

• rozdziały należy pisać od nowej strony (nie dotyczy to podrozdziałów i punktów); 

• po tytule rozdziału należy zostawić jeden lub dwa puste wiersze; 

• przed i po tytule podrozdziału oraz punktu należy zostawić tylko jeden pusty wiersz; 

• tytuły podrozdziałów i punktów nie powinny znajdować się na końcu strony. 

  

6.3. Tabele i rysunki  

 

• Tabele i rysunki (ilustracje/zdjęcia) powinny być numerowane w kolejności 

występowania w tekście pracy np. Tabela 2. Tytuł tabeli; 

• tytuł tabeli umieszczony powinien być nad tabelą; 

• pod tabelą podane powinno być źródło - czcionka 10 pkt, pochylona; 

• podpis rysunku/wykresu powinien być umieszczony pod rysunkiem; 

• pod rysunkiem/wykresem powinno być podane także źródło - czcionka 10 pkt, 

pochylona 

• odstęp między wierszami w podpisie, tytule, źródle - 1 wiersz; 

• w tekście pracy należy powoływać się na tabele i rysunki. 

 

 10 



 

 

Przykład tabeli: 

 

Tabela 2. Tytuł tabeli 

      

      

 

Źródło: ………… 

 

 

Przykład rysunku/wykresu: 

 

 
 

 

 

 

Rys. 5. Podpis rysunku/wykresu 

Źródło: …… 

6.4. Wyróżnienia i wyodrębnienia w tekście głównym  

 

• W celu wyróżnienia wyrazu lub fragmentu tekstu należy użyć pogrubionej czcionki 

(bold) lub r o z s t r z e l o n e j. 

• Cytaty należy pisać po otwarciu i zamknięciu znakiem cudzysłowu „  ” czcionką 

prostą lub kursywą. Dłuższe cytaty mogą być zblokowane z wcięciem w stosunku do 

tekstu głównego. 

• Słowa obcojęzyczne pisane są czcionką prostą, natomiast w nawiasach kursywą ich 

tłumaczenie np. window (okno). 

  

6.5. Przypisy 

 

• Przypisy znajdują się u dołu strony, a ich numeracja jest ciągła w ramach całej pracy. 

Przypisy w tekście numerowane są jako indeksy górne. 

 11 



• Jeżeli przypis dotyczy jednego słowa zamieszczonego w tekście, to należy go stawiać 

bezpośrednio po nim, natomiast w przypadku, gdy dotyczy całego fragmentu tekstu, to 

umieszcza się na końcu ostatniego zdania np. cytatu. 

• Sposób umieszczania przypisów reguluje norma -PN-ISO 690:2002 Dokumentacja. 

Przypisy bibliograficzne. Zawartość, forma i struktura. 

• Przypisy mogą mieć charakter: 

o źródłowy – najczęściej stosowany, podaje literaturę, z której korzystano przy 

opracowywaniu fragmentu tekstu; 

o słownikowy – stosowany w przypadku tłumaczenia wyrazów obcojęzycznych, 

gdy nie są one tłumaczone bezpośrednio w tekście; 

o rzeczowy – stosowany do szerszego opisu pojęcia użytego w tekście, którego 

wytłumaczenie nie stanowiłoby logicznej całości; 

o polemiczny – zawierający krótką dyskusję w oparciu o różne informacje 

uzyskane z różnych źródeł bibliograficznych – często używany w pracach 

historycznych; 

o komentatorski i dygresyjny – zawierający uwagi własne autora dotyczące 

omawianego zagadnienia. 

   

Przypisy dotyczące pozycji zwartych: 

·        Od jednego do trzech autorów – 

R. Davidson, B. Cope: Turystyka biznesowa. Warszawa 2003, s.120. 

  

·        Powyżej czterech autorów – 

J. Berryman i in.: Psychologia, moje hobby. Gdańsk 2005, s. 47. 

  

Przypisy dotyczące części pozycji zwartych: 

 A. Suwalski: Myśl ekonomiczna i społeczna a przedsiębiorczość. [W:] Przedsiębiorczość 

jako wartość w edukacji. Red. A. Murzyn, U. Szuścik. Katowice 2017, s. 30-36. 

  

Przypisy dotyczące pozycji zwartych pod redakcją: 

 Wprowadzenie do ekonometrii w przykładach i zadaniach. Red. K. Kukułka. 

Warszawa 2003, s. 230. 

  

Przypisy dotyczące artykułu w czasopiśmie: 

 12 



 M. Kruszka: WTO i usługi finansowe: zobowiązania europejskich państw okresu 

transformacji. „Bank i Kredyt" 2003, nr 8, s. 13-24. 

  

M. Gałuszka: Usługi finansowe. Co będzie dalej? „Rzeczpospolita" 23 kwietnia 2005, nr 77 

(1900), s. 22-23. 

  

Przypisy dotyczące ustaw i rozporządzeń 

Ustawa z dnia ..... o ...... (Dz.U. Nr...., poz.... ze zm.). 

Ustawa z dnia .... o..... (tekst jednolity; Dz. U. z ..... r., Nr......, poz.....). 

Ustawa z dnia .... o..... (tekst jednolity; Dz. U. z..... r., Nr......, poz.... ze zm.).  

Rozporządzenie Rady Ministrów w sprawie........ z dnia …….. (Dz. U. Nr....., poz.).  

Rozporządzenie Ministra ........ w sprawie........ z dnia …….. (Dz. U. Nr....., poz.). 

  

Np. 

Ustawa o prawie autorskim i prawach pokrewnych z dnia 4 lutego1994 (Dz. U. Nr 24, poz. 83 

ze zm.). 

  

 

Przypisy dotyczące artykułu w e-czasopiśmie 

M. Bobińska: Ryzykowny kurs. „Gazeta Prawna" 23 kwietnia 2002, nr 105 (1550), s. 2. 

http://archiwum.infor.pl/gp/index.php?str=s&P180=I02.2002.105.00000020a (dostęp 27 

marca 2008). 

  

Przypisy dotyczące e-książki: 

W. Kopaliński: Słownik wyrazów obcych i zwrotów obcojęzycznych. Łódź 1998. [CD-ROM]. 

  

Przypisy ze strony internetowej 

J. Wiśniewski: Seminarium. [W:] Encyklopedia Onet.pl WIEM. 

http://portalwiedzy.onet.pl/39865seminarium.haslo.html  (dostęp 01.10.2008). 

  

Przypisy źródłowe niepublikowane 

Wywiad: 

Wywiad udzielony przez Jana Kowalskiego Dyrektora Jednostki Finansowej w dniu 

25.05.2008. 

 13 



  

Informacja radiowa lub telewizyjna 

Tytuł audycji radiowej lub telewizyjnej, program radiowy lub telewizyjny, data i miejsce 

emisji 

 

    Skróty 

• odsyłacze do wcześniej cytowanych pozycji lub autorów 

 - jeśli w pracy po raz kolejny cytowana jest ta sama pozycja, ale nie następuje to po sobie: 

   dz. cyt. (dzieło cytowane) lub op. cit. (łac. opus citatum). 

  

Np.: 

  

M. Kruszka: WTO i usługi finansowe: zobowiązania europejskich państw okresu 

transformacji. „Bank i Kredyt" 2023, nr 8, s. 13-24. 

M. Kruszka: WTO i usługi finansowe…, dz. cyt., s. 14.  

lub 

M. Kruszka: WTO i usługi finansowe…, op. cit., s. 14.  

  

- jeśli w pracy po raz kolejny cytowana jest ta sama pozycja, ale następuje to bezpośrednio po 

sobie: 

Tamże lub Ibidem (łac. Ibidem). 

  

Np.: 

M. Kruszka: WTO i usługi  

finansowe: zobowiązania europejskich państw okresu transformacji. „Bank i Kredyt" 2003, nr 

8, s. 13-24. 

Tamże, s. 15. 

lub 

Ibidem, s. 15. 

  

6.6. Bibliografia 

 

        Pozycje literaturowe należy umieszczać alfabetycznie według nazwisk autorów, nazw 

autorów instytucjonalnych lub tytułów, bez podania stron, np.: 

 14 



 

Davidson R., Cope B.: Turystyka biznesowa. Warszawa 2003. 

Wprowadzenie do ekonometrii w przykładach i zadaniach. Red. K. Kukułka. Warszawa 2003. 

  

        W bibliografii powinno umieścić się te pozycje, z których skorzystano w pracy 

dyplomowej. W przypadku, gdy wymaga tego charakter pracy, bibliografia może zostać 

podzielona na części: pozycje zwarte (książki), czasopisma naukowe, periodyki i prasę, 

wykaz obowiązujących aktów prawnych oraz wykaz uchwał i zarządzeń, źródła archiwalne, 

strony internetowe, materiały niepublikowane.  

Minimalna liczba pozycji drukowanych (zwartych lub ciągłych): praca licencjacka lub 

inżynierska – 20 pozycji, praca magisterska – 40 pozycji. 

  

7.  Literatura pomocna przy pisaniu pracy dyplomowej 

  

•     Siuda P., Wasylczyk P.: Publikacje naukowe. Praktyczny przewodnik dla studentów, 
doktorantów i nie tylko. Warszawa 2018 (Dostęp w IBUK: 
https://prolib.chorzow.wsb.pl/ici/recorddetail?id=ibuk198001). 

•        Bereźnicki F.: Praca licencjacka i magisterska z pedagogiki, psychologii i socjologii:  
poradnik dla studentów. Kraków 2015. 

•       Zenderowski R.: Dyplom z Internetu : jak korzystać z Internetu pisząc prace 
dyplomowe? Warszawa 2020. 

•       Mazur-Kulesza K., Wierzbicka-Próchniak D.: ABC tworzenia przypisów i bibliografii 
załącznikowej. Opole 2012. 

(Dostęp w IBUK: https://prolib.chorzow.wsb.pl/ici/recorddetail?id=ibuk42212). 
•       Zenderowski R.: Praca magisterska, licencjat: przewodnik po metodologii pisania i 

obrony pracy dyplomowej.  Warszawa 2018.  
•        Zenderowski R.: Technika pisania prac magisterskich i licencjackich. Warszawa 

2018. 
•    Wawrzusiszyn A.: Praca dyplomowa z bezpieczeństwa: wprowadzenie do badań. 

Warszawa 2016. 
•   Grzybowski P.: Pisanie prac i sztuka ich prezentacji. Kraków 2013. (Dostęp w IBUK: 

https://prolib.chorzow.wsb.pl/ici/recorddetail?id=ibuk2532). 
 
 
 
 
 
 
  
 

 

 15 



Załącznik nr 2 – wzór strony tytułowej projektu dyplomowego 

 

Uniwersytet WSB Merito w Poznaniu 

Wydział Zamiejscowy w Chorzowie 

(Times New Roman 12 punktów) 

 

 

 

 

 

Imiona i nazwiska autorów 

(Times New Roman 12 punktów) 

 

 

 

 

Tytuł projektu dyplomowego 
(Times New Roman 16 punktów, pogrubiona) 

 

 

 

Projekt dyplomowy 

(Times New Roman 12 punktów, pogrubiona) 

 

 

 

Kierownik naukowy: 

Tytuł imię i nazwisko 

(Times New Roman 12 punktów, pogrubiona) 

Kierunek:   (Times New Roman 16 punktów, pogrubiona) 

Specjalność: (Times New Roman 16 punktów, pogrubiona) 

 

CHORZÓW 20… 

(Times New Roman 12 punktów) 

 

 16 



Załącznik nr 3 – sprawozdanie z realizacji projektu dla studiów I stopnia (dot. tylko prac 

zespołowych) 

 

Sprawozdanie z realizacji projektu dyplomowego (tu wpisać tytuł projektu dyplomowego) 

Semestr Przypisanie 

seminarium Opis Termin Termin do 
Zadanie Wykonawca 

dyplomowego zadania rozpoczęcia zakończenia kierunku 

studiów* 

       

       

       

       

       

       

       

       

       

       

       

       

       

       

       

       

 

 

 

 

  

 

 

*dotyczy wyłącznie prac międzykierunkowych. 

 

 

 17 



Załącznik nr 4 – standardy prezentacji projektu 

 

Standardy obrony projektu 

Prezentacja projektu odbywa się w formie multimedialnej i nie powinna przekraczać 10-12 

minut. Obejmuje ona: 

a. stronę tytułową zawierającą: imiona i nazwiska studentów, temat projektu 

dyplomowego oraz tytuł, imię i nazwisko promotora; 

b. uzasadnienie wyboru problemu; 

c. cel, hipotezy badawcze i zakres problemu; 

d. opis sytuacji problemowej; 

e. rozwiązanie problemu; 

f. podsumowanie projektu i wnioski. 

2. Projekt dyplomowy prezentowany jest przez każdego z członków zespołu w równym 

wymiarze czasu, zgodnie z przyjętym przez zespół planem prezentacji. 

3. Każdy student oceniany jest indywidualnie, zgodnie z kryteriami określonymi w 

Zarządzeniu Dziekana w sprawie zasad pisania, oceniania i obrony prac dyplomowych 

na Wydziale Zamiejscowym w Chorzowie. 

4. Zaleca się, aby prezentacja była zapisana, jako „Pokaz programu PowerPoint” 

(rozszerzenie *.ppxs), przygotowana w dowolnym programie, który pozwala na 

zapisanie wynikowej prezentacji w tym formacie. Jest to standard Microsoft zgodny z 

pakietami Office od 2007 do obecnych. W sytuacji, gdy prezentacja będzie 

przygotowana w innym formacie lub programie, grupa projektowa zobowiązana jest 

do zapewnienia możliwości jej odtwarzania. 

 18 



Załącznik nr 5 – wzór strony tytułowej pracy magisterskiej 

 

Uniwersytet WSB Merito w Poznaniu 

Wydział Zamiejscowy w Chorzowie 

(Times New Roman 12 punktów) 

 

 

 

 

 

Imię i nazwisko autora 

(Times New Roman 12 punktów) 

 

 

 

 

Tytuł pracy magisterskiej 
(Times New Roman 16 punktów, pogrubiona) 

 

 

 

Praca magisterska 

(Times New Roman 12 punktów, pogrubiona) 

 

 

 

Kierownik naukowy: 

Tytuł imię i nazwisko 

(Times New Roman 12 punktów, pogrubiona) 

Kierunek:   (Times New Roman 16 punktów, pogrubiona) 

Specjalność: (Times New Roman 16 punktów, pogrubiona) 

Numer albumu: (Times New Roman 16 punktów, pogrubiona) 

 

CHORZÓW 20… 

(Times New Roman 12 punktów) 

 19 



Załącznik nr 1 do wytycznych pisania prac dyplomowych na Wydziale Zamiejscowym w Chorzowie  
Uniwersytetu WSB Merito w Poznaniu 

 
 

 

Instrukcja dot. importu pracy dyplomowej do Extranetu studenckiego w ramach procedur 

związanych z egzaminem dyplomowym i składania prac dyplomowych 

 

 

1. Gdy praca jest już ukończona, po otrzymaniu zgody od swojego promotora student (w 

przypadku zespołu projektowego jeden z członków zespołu projektowego) jest zobowiązany wgrać do 

Extranetu studenckiego:  

a) zapisaną jako jeden plik PDF ostateczną wersję pracy wraz z załącznikami merytorycznymi do 

pracy (np. kwestionariusze ankiety, tabele z informacjami źródłowymi lub inne); 

b) zapisane, jako osobny plik PDF sprawozdanie końcowe z realizacji pracy licencjackiej i 

inżynierskiej  (dot. wyłącznie studiów I stopnia, tylko prac dwu- lub trzyosobowych); 

c) plik z prezentacją multimedialną (dot. wyłącznie studiów I stopnia). 

 

 

2. W celu importu pracy do Extranetu studenckiego, student:  

a. loguje się do Extranetu studenckiego  

b. wchodzi w zakładkę Organizacja toku studiów  

c. wchodzi w zakładkę Obrony 

d. wchodzi w zakładkę Mój egzamin dyplomowy 

e. edytuje wpis swojego egzaminu, klikając w ikonę obrazującą ołówek po prawej stronie 

 

 

 

 

1 
 



Załącznik nr 1 do wytycznych pisania prac dyplomowych na Wydziale Zamiejscowym w Chorzowie  
Uniwersytetu WSB Merito w Poznaniu 

 
 
f. Po edytowaniu egzaminu na monitorze ukaże się 

ekran:  

 

 

Student wpisuje tytuł swojej pracy oraz dołącza plik, klikając w ikonę „Dodaj plik z pracą”.  

UWAGA PLIK NALEŻY ZAPISAĆ W FORMIE PDF.  

Tylko w formie pdf plik będzie mógł być wgrany do Extranetu. 

 

g. Po kliknięciu w ikonę „Dodaj plik z pracą”, ukaże się ekran: 

 

                                         

Kwadrat w lewym górnym rogu to miejsce, w które należy przeciągnąć myszką  pracę, jako plik pdf. 

 

2 
 



Załącznik nr 1 do wytycznych pisania prac dyplomowych na Wydziale Zamiejscowym w Chorzowie  
Uniwersytetu WSB Merito w Poznaniu 

 
 

 

h. Gdy plik z pracą został przeciągnięty myszką do miejsca docelowego, pojawi się ekran: 

 

 

i. Student klika w kolejności w dwie ikony:  

• „Załącz” (zielona ikonka w kwadracie z plikiem pracy)  

• „Zapisz” (niebieska ikonka po prawej stronie).  

 

j. W przypadku załączników formalnych w postaci:  

• sprawozdania z realizacji pracy licencjackiej i inżynierskiej (dot. wyłącznie studiów I stopnia, 

tylko prac dwu- lub trzyosobowych)  

• pliku z prezentacją multimedialną (dot. wyłącznie studiów I stopnia). 

 

pliki te należy zamieścić w Extranecie, klikając ikonę „Dodaj załącznik”.  

Każdorazowo po dołączeniu każdego pliku z załącznikiem formalnym należy kliknąć w ikonę: „Załącz” i 

„Zapisz”.  

 

k. Po wgraniu pracy z załącznikami merytorycznymi („dodaj plik z pracą”) oraz po wgraniu załączników 

formalnych („dodaj załącznik”) jeszcze raz należy kliknąć ikonę:  

• „Zapisz” , a następnie  

• „Wyślij do promotora” (zielona ikonka po prawej stronie – pojawi się, gdy załączysz pliki).  

 

3. Student oczekuje na informację o ostatecznym raporcie z JSA. 

3 
 



Załącznik nr 1 do wytycznych pisania prac dyplomowych na Wydziale Zamiejscowym w Chorzowie  
Uniwersytetu WSB Merito w Poznaniu 

 
 
 

Informacje dodatkowe 

 

Kolejne etapy w Elektronicznym Systemie Obron, od wgrania pracy do obrony, obrazują kolorowe 

kółka, które przedstawiają kolejno: 

 

 

- oczekiwanie na plik z pracą – gotowość na wgranie pracy, 

- oczekiwanie na poprawki lub przesłanie do promotora – plik z pracą (i załącznikami) jest 

wgrany i czeka na wysłanie do promotora, 

- oczekiwanie na akceptację promotora – praca została wysłana do promotora i trwa jej analiza 

w systemie JSA, po której promotor otrzyma raport i jeżeli wskaźniki nie zostaną przekroczone, 

zaakceptuje pracę, 

- oczekiwanie na ustalenie terminu obrony – są gotowe recenzje promotora i recenzenta, 

oczekiwanie na ustalenie terminu obrony przez Dziekanat, 

- oczekiwanie na rozliczenie obrony – termin obrony jest ustalony i widoczny, 

- obrona zamknięta – etap po obronie i pozytywnie zakończonym egzaminie! 

 

Kółka na początku procesu są kolorowe, po przejściu przez każdy kolejny etap, zmieniają się na 

kolor szary. 

 

Po zaakceptowaniu pracy przez Promotora, pojawią się w ESO dwa oświadczenia: 

1.  Oświadczenie o samodzielnym pisaniu pracy (dla prac magisterskich), 

Oświadczenie – projekt dyplomowy (dla prac licencjackich i inżynierskich) 

2.  Oświadczenie woli autora. 

 

Wygenerowane z ESO dokumenty zawierają już Twoje dane, imię, nazwisko, temat pracy. 

OBOWIĄZKOWO należy je wydrukować, podpisać i złożyć w Dziekanacie. 

 

4 
 



Załącznik nr 1 do wytycznych pisania prac dyplomowych na Wydziale Zamiejscowym w Chorzowie  
Uniwersytetu WSB Merito w Poznaniu 

 
 

 

 

 

5 
 



 

Davidson R., Cope B.: Turystyka biznesowa. Warszawa 2003. 

Wprowadzenie do ekonometrii w przykładach i zadaniach. Red. K. Kukułka. Warszawa 2003. 

  

        W bibliografii powinno umieścić się te pozycje, z których skorzystano w pracy 

dyplomowej. W przypadku, gdy wymaga tego charakter pracy, bibliografia może zostać 

podzielona na części: pozycje zwarte (książki), czasopisma naukowe, periodyki i prasę, 

wykaz obowiązujących aktów prawnych oraz wykaz uchwał i zarządzeń, źródła archiwalne, 

strony internetowe, materiały niepublikowane.  

Minimalna liczba pozycji drukowanych (zwartych lub ciągłych): praca licencjacka lub 

inżynierska – 20 pozycji, praca magisterska – 40 pozycji. 

  

7.  Literatura pomocna przy pisaniu pracy dyplomowej 

  

•     Siuda P., Wasylczyk P.: Publikacje naukowe. Praktyczny przewodnik dla studentów, 
doktorantów i nie tylko. Warszawa 2018 (Dostęp w IBUK: 
https://prolib.chorzow.wsb.pl/ici/recorddetail?id=ibuk198001). 

•        Bereźnicki F.: Praca licencjacka i magisterska z pedagogiki, psychologii i socjologii:  
poradnik dla studentów. Kraków 2015. 

•       Zenderowski R.: Dyplom z Internetu : jak korzystać z Internetu pisząc prace 
dyplomowe? Warszawa 2020. 

•       Mazur-Kulesza K., Wierzbicka-Próchniak D.: ABC tworzenia przypisów i bibliografii 
załącznikowej. Opole 2012. 

(Dostęp w IBUK: https://prolib.chorzow.wsb.pl/ici/recorddetail?id=ibuk42212). 
•       Zenderowski R.: Praca magisterska, licencjat: przewodnik po metodologii pisania i 

obrony pracy dyplomowej.  Warszawa 2018.  
•        Zenderowski R.: Technika pisania prac magisterskich i licencjackich. Warszawa 

2018. 
•    Wawrzusiszyn A.: Praca dyplomowa z bezpieczeństwa: wprowadzenie do badań. 

Warszawa 2016. 
•   Grzybowski P.: Pisanie prac i sztuka ich prezentacji. Kraków 2013. (Dostęp w IBUK: 

https://prolib.chorzow.wsb.pl/ici/recorddetail?id=ibuk2532). 
 
 
 
 
 
 
  
 

 

 15 



 

4.8.6. Nie dopuszcza się, aby praca inżynierska oparta była w całości wyłącznie na 

przeglądzie dostępnej literatury. 

4.8.7. Każdy student będący członkiem dyplomowego zespołu projektowego na studiach 

inżynierskich bierze udział w tworzeniu części empirycznej/badawczej projektu 

obejmującej kompetencje inżynierskie, co znajduje odzwierciedlenie w sprawozdaniu 

z realizacji projektu (semestralnym i końcowym). 

 

5. Struktura pracy dyplomowej na studiach II stopnia oraz jednolitych studiach 

magisterskich (studia magisterskie) 

 

5.1.  Tematyka pracy musi być zgodna z kierunkiem studiów. 

5.2.   Praca pisana jest w formie bezosobowej. 

5.3.   Zalecana objętość pracy – od 70 do 100 stron. 

5.4.   Praca magisterska powinna składać się z minimum trzech rozdziałów, z których dwa  

pierwsze powinny zawierać zagadnienia ogólne związane z tematem pracy. Natomiast ostatni 

powinien zawierać opis wyników badań przeprowadzonych, przykładowo, jedną z podanych 

niżej metod badawczych: 

• metoda analityczna (obserwacyjna) - polegająca na ukierunkowanym badaniu 

obiektu, procesu, zjawiska lub dokumentacji; 

• metoda sondażowa – przeprowadzana w celu poznania opinii innych osób na 

określony temat w formie pisemnej (kwestionariusze); 

• wywiady – ustne wypowiedzi osób o znanych personaliach; 

• metoda eksperymentalna - polegająca na czynnej modyfikacji zjawiska 

stanowiącego przedmiot badania; 

• metoda monograficzna - polegająca na opisie i szczegółowej analizie 

pojedynczej jednostki lub niewielkiej liczby charakterystycznych jednostek 

badanej zbiorowości statystycznej. 

 

5.5.   Układ pracy: 

• strona tytułowa (wzór strony tytułowej stanowi załącznik nr 5 do niniejszego 

dokumentu), 

• spis treści, 

 7